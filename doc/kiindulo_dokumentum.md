h1. Carcassonne

A project célja a Carcassonne nevű társasjáték számítógépes megvalósítása. A játékban a játékosok egy négyzetrács alakú térképet építenek, úgy, hogy az végig folytonos maradjon, és eközben céljuk minél több pont szerzése.

A játék térképén városdarabok, utak, valamint zöld területek (mezők) találhatóak, pontokat szerezni az ezekre pakolt bábúk segítségével lehet.

Az eredeti játék sok kiegészítővel rendelkezik, így a számítógépes játék is könnyen bővíthető azokkal, illetve akár új, fizikai formában nem feltétlenül megvalósítható játékmódokkal is.

A játék játszható tetszőleges számú gépi ellenféllel szemben is, ugyanakkor a körökre osztott megvalósítás okán lehetőség van egy számítógépen, vagy akár hálózaton át történő többjátékos mód elkészítésére is.